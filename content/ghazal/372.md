---
utid: 1000-372
title: غزل شماره ۳۷۲
_index: 372
list: غزلیات
indexes: م
mesra:
  - بگذار تا ز شارع میخانه بگذریم
  - کز بهر جرعه‌ای همه محتاج این دریم
  - روز نخست چون دم رندی زدیم و عشق
  - شرط آن بود که جز ره آن شیوه نسپریم
  - جایی که تخت و مسند جم میرود به باد
  - گر غم خوریم خوش نبود، به که می خوریم
  - تا بو که دست در کمر او توان زدن
  - در خون دل نشسته چو یاقوت احمریم
  - واعظ مکن نصیحت شوریدگان که ما
  - با خاک کوی دوست به فردوس ننگریم
  - چون صوفیان به حالت و رقصند مقتدا
  - ما نیز هم به شعبده دستی درآوریم
  - از جرعه تو خاک زمین درّ و لعل یافت
  - بیچاره ما که پیش تو از خاک کمتریم
  - زان پیشتر که عمر گرانمایه بگذرد
  - بگذار تا مقابل روی تو بگذریم
  - حافظ چو ره به کنگره کاخ وصل نیست
  - با خاک آستانه این در به سر بریم
---
حاجتی دارید و این حاجت شما مادی نیست بلکه معنوی می باشد. با خودتان شرط کرده اید دیگر غم مادیات را نخورید هر چند که می دایند مال و ثروت لازمه ی زندگیتان می باشد اما دست تقدیر آینده ای روشن برایتان رقم زده علاوه بر اینکه به نیت خودتان می رسید از مال و ثروت و مقام هم بهره مند می شوید.
