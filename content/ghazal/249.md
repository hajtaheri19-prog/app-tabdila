---
utid: 1000-249
title: غزل شماره ۲۴۹
_index: 249
list: غزلیات
indexes: ر
mesra:
  - ‌ ای صبا نکهتی از خاک ره یار بیار
  - ببر اندوه دل و مژده دلدار بیار
  - نکته‌ای روح فزا از دهن یار بگو
  - نامه‌‌ای خوش خبر از عالم اسرار بیار
  - تا معطّر کنم از لطف نسیم تو مشام
  - شمّه‌‌ای از نفحات نفس یار بیار
  - به وفای تو که خاک ره آن یار عزیز
  - بی غباری که پدید آید از اغیار بیار
  - گردی از رهگذر دوست به کوری رقیب
  - بهر آسایش این دیده خونبار بیار
  - خامی و ساده دلی شیوه جانبازان نیست
  - خبری از بَرِ آن دلبر عیّار بیار
  - شکر آن را که تو در عشرتی ای مرغ چمن
  - به اسیران قفس مژده گلزار بیار
  - کام جان تلخ شد از صبر که کردم بی دوست
  - عشوه‌‌ای زان لب شیرین شکربار بیار
  - روزگاری ست که دل چهره مقصود ندید
  - ساقیا آن قدح آینه کردار بیار
  - دلق حافظ به چه ارزد به می‌اش رنگین کن
  - وانگهش مست و خراب از سر بازار بیار
---
اندوه دل و روح شما با خبر خوشی که در راه است برطرف می شود و همه چیز برایتان رنگ و بوی دیگری می گیرد. به کوری چشم حسودان شما به تمام آرزوهایتان خواهید رسید و از قفس غم رهایی پیدا می کنید، چشمتان به جمال یار روشن می شود و کامتان شیرین خواهند شد و این خبر به همگان خواهد رسید.
