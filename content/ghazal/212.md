---
utid: 1000-212
title: غزل شماره ۲۱۲
_index: 212
list: غزلیات
indexes: د
mesra:
  - یک دو جامم دی سحرگه اتّفاق افتاده بود
  - وز لب ساقی شرابم در مذاق افتاده بود
  - از سر مستی دگر با شاهد عهد شباب
  - رجعتی میخواستم لیکن طلاق افتاده بود
  - در مقامات طریقت هر کجا کردیم سیر
  - عافیت را با نظربازی فراق افتاده بود
  - ساقیا جام دمادم دِه که در سیر طریق
  - هر که عاشق وش نیامد در نفاق افتاده بود
  - ‌ ای مُعَبِّر مژده‌ای فرما که دوشم آفتاب
  - در شکر خواب صبوحی هم وثاق افتاده بود
  - نقش می بستم که گیرم گوشه‌ای زان چشم مست
  - طاقت و صبر از خم ابروش طاق افتاده بود
  - حافظ آن ساعت که این نظم پریشان مینوشت
  - طایر فکرش به دام اشتیاق افتاده بود
  - گر نکردی نُصرتِ دین شاه یحیی از کرم
  - کار ملک و دین ز نظم و اتّساق افتاده بود
---
در صدد این هستی که گذشته را جبران کنی و به عافیت برسی. به خاطر این پشتکار مژده ای به تو می دهند که نشان دهنده ی به پایان رسیدن غم ها و تاریکی هاست. در راه خدا بخشش کن. پریشانی را از خود دور نما تا برای رسیدن به مقصود قویتر و استوارتر باشی.
