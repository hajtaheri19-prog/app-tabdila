---
utid: 1000-375
title: غزل شماره ۳۷۵
_index: 375
list: غزلیات
indexes: م
mesra:
  - صوفی بیا که خرقه سالوس برکشیم
  - وین نقش زرق را خط بطلان به سر کشیم
  - نذر و فتوح صومعه در وجه می نهیم
  - دلق ریا به آب خرابات برکشیم
  - فردا اگر نه روضه رضوان به ما دهند
  - غلمان ز غرفه حور ز جنّت به درکشیم
  - بیرون جهیم سرخوش و از بزم صوفیان
  - غارت کنیم باده و شاهد به در کشیم
  - عشرت کنیم ورنه به حسرت کَشَندُمان
  - روزی که رخت جان به جهانی دگر کشیم
  - سِرِّ قضا که در تتق غیب منزویست
  - مستانه اش نقاب ز رخسار برکشیم
  - کو جلوه‌ای ز ابروی او تا چو ماه نو
  - گوی سپهر در خَمِ چوگان زر کشیم
  - حافظ نه حدّ ماست چنین لافها زدن
  - پای از گلیم خویش چرا بیشتر کشیم
---
بیشتر با خدا باشید. از کارهای ناشایست پرهیز کنید همه ی کارها با پول حل نمی شود. روزی می رسد که می بینید برای آخرت توشه ای غیر از گناه ندارید. عجله کنید و دست از گناه بردارید. خوشگذرانی گناه نیست به شرط اینکه معصیت در ان نباشد. این گوی و این میدان بسم الله بگوئید و طمع هم نکنید و پایتان را از گلیمتان درازتر نکنید.
