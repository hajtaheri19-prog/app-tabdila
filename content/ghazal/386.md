---
utid: 1000-386
title: غزل شماره ۳۸۶
_index: 386
list: غزلیات
indexes: ن
mesra:
  - خدا را کم نشین با خرقه پوشان
  - رخ از رندان بی سامان مپوشان
  - درین خرقه بسی آلودگی هست
  - خوشا وقت قبای می فروشان
  - درین صوفی وَشان دردی ندیدم
  - که صافی باد عیش دردنوشان
  - تو نازک طبعی و طاقت نیاری
  - گرانیهای مشتی دلق پوشان
  - چو مستم کرده‌ای مستور منشین
  - چو نوشم داده‌ای زهرم منوشان
  - بیا وز غبن این سالوسیان بین
  - صراحی خون دل و بر بط خروشان
  - ز دل گرمیِّ حافظ بر حذر باش
  - که دارد سینه‌ای چون دیک جوشان
---
هر قدر به خدا نزدیکتر شوید درد زمانه را کمتر حس می کنید و هر قدر هم درویشانه زندگی کنید بهتر سر و سامان می گیرید. اما شما فردی عجول و بی طاقت هستید و هر ضرری که می بینید به خاطر عجله ی بی مورد خودتان می باشد. زیاد حرص می خورید از این مسئله حذر کنید. خداهر چه که لایق آن باشید به شما می دهد.
