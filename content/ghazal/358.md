---
utid: 1000-358
title: غزل شماره ۳۵۸
_index: 358
list: غزلیات
indexes: م
mesra:
  - غم زمانه که هیچش کران نمیبینم
  - دواش جز می چون ارغوان نمیبینم
  - به ترک خدمت پیر مغان نخواهم گفت
  - چرا که مصلحت خود در آن نمیبینم
  - ز آفتاب قدح ارتفاع عیش بگیر
  - چرا که طالع وقت آن چنان نمی بینم
  - نشان اهل خدا عاشقی ست با خود دار
  - که در مشایخ شهر این نشان نمی بینم
  - برین دو دیده حیران من هزار افسوس
  - که با دو آینه رویش عیان نمی بینم
  - قد تو تا بشد از جویبار دیده من
  - به جای سرو جز آب روان نمی بینم
  - درین خمار کسم جرعه‌ای نمی بخشد
  - ببین که اهل دلی در جهان نمی بینم
  - نشان موی میانش که دل درو بستم
  - ز من مپرس که خود در میان نمی بینم
  - من و سفینه حافظ که جز درین دریا
  - بضاعت سخن درفشان نمیبینم
---
چرا فکر می کنید غم دلتان را پایانی نیست دوای درد شما با خدا بودن است، راز و نیاز کردن با خداوند از درد دلتن می کاهد. افسوس گذشته را می خورید که هیچ فایده ای هم ندارد. تنها شده اید. راهتان را گم کرده اید. بلند شوید و مثل آبی روان به جنب و جوش درآئید و خودتان مشکلاتتان را حل کنید. انشاالله
